Diplomová práca sa zameriava na rozpoznávanie 3D identifikátorov v prostredí zmiešanej reality, s cieľom zlepšiť interakciu a identifikáciu objektov v priemyselných aplikáciách. V práci sa analyzujú súčasné metódy a technológie rozšírenej a zmiešanej reality, navrhuje sa nová metodika rozpoznávania 3D identifikátorov a testuje sa ich praktická aplikácia. Výsledkom je vývoj prototypu programu, ktorý efektívne integruje rozšírenú realitu pre lepšiu manipuláciu a kontrolu priemyselných procesov, pričom sa kladie dôraz na modulárnu architektúru a rozšíriteľnosť systému. Práca prispieva k teoretickému pochopeniu a praktickému využitiu zmiešanej reality v priemyselnom prostredí.